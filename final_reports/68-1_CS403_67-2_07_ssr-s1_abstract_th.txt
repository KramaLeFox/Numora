แอปพลิเคชันนูมอรา: ระบบจัดการการเงินส่วนบุคคล
NUMORA APPLICATION: PERSONAL FINANCAIL

บทคัดย่อ

	รายงานฉบับนี้นำเสนอ Numora แอปพลิเคชันบนระบบปฏิบัติการ Android สำหรับการจัดการ
การเงินส่วนบุคคล โดยออกแบบมาเพื่อให้เหมาะสมกับพฤติกรรมการเงินของผู้ใช้ชาวไทย มุ่งเน้นให้ผู้ใช้
เข้าใจรายรับ–รายจ่ายของตนเองได้ง่ายขึ้น ควบคุมพฤติกรรมการใช้เงิน และสร้างวินัยทางการเงินผ่านการ
แสดงผลเชิงภาพและคำแนะนำที่ชัดเจน
	Numora รองรับการบันทึกรายรับ–รายจ่าย การจัดหมวดหมู่ การติดแท็กธุรกรรม การตั้ง
รายการซ้ำ (Recurring Items) การตั้งงบประมาณ การตั้งเป้าหมายทางการเงิน รวมถึงระบบ 50-30-20 
แบบปรับอัตราส่วนตามพฤติกรรมจริงของผู้ใช้ (Dynamic 50-30-20 Rule) ซึ่งช่วยให้ระบบแนะนำการออม 
การใช้เงินจำเป็น และค่าใช้จ่ายฟุ่มเฟือยได้อย่างยืดหยุ่น
	ระบบถูกพัฒนาด้วยภาษา Java ร่วมกับฐานข้อมูล SQLite และสถาปัตยกรรมแบบ MVC โดย
ออกแบบให้แอปพลิเคชันสามารถทำงานแบบออฟไลน์ทั้งหมด เพื่อลดการพึ่งพาการเชื่อมต่อกับฐานข้อมูล
ภายนอก ช่วยเพิ่มประสิทธิภาพด้านเวลาในการเข้าถึงข้อมูล และลดความซับซ้อนของระบบ สถาปัตยกรรม 
MVC ถูกนำมาใช้เพื่อแยกหน้าที่ของส่วนแสดงผล ส่วนควบคุม และส่วนจัดการข้อมูลอย่างชัดเจน ทำให้
ระบบสามารถดูแลรักษา แก้ไข และพัฒนาเพิ่มเติมได้ง่ายขึ้น อีกทั้งยังช่วยลดการเข้าถึงข้อมูลโดยตรงจาก
ส่วนแสดงผล เพิ่มความเป็นระเบียบและความปลอดภัยของโครงสร้างระบบโดยรวม

คำสำคัญ: บริหารการเงิน, แอปพลิเคชัน Android, การจัดการรายรับรายจ่าย, งบประมาณ, 50-30-20, 
ออฟไลน์
         
